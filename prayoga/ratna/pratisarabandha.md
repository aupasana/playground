---
layout: prayoga
language: sa
title: प्रतिसरबन्धः
---

{::options parse_block_html="true" /}

source: āpastambīya pūrvāpara prayoga  
author: muddu shroutigal  
publisher: rāja veda kāvya pāṭhaśālā (kumbakonam)  
script: grantha
{: .eng-vidhi}

पुंसां - अन्नप्राशनचौलोपनयनस्नानेषु विवाहे पुनरुद्वाहे च प्रतिसरबन्धं कुर्यात्।  
स्त्रीणां - पुंसुवनसीमन्तोन्नयनान्नप्राशनचुडोद्वाहेषु कुर्यात्।

यस्मिन्दिने नान्दीमुखं कुर्यात् तस्यां रात्र्यां प्रदोषान्ते प्रतिसरबन्धं कुर्यात्॥

## सङ्कल्पः

अमुकनक्षत्रे ऽमुकराशौ जातस्यामुकशर्मणो ऽमुकस्य अमुककर्माङ्गं बोधायनोक्तप्रकारेण प्रतिसरबन्धकर्म करिष्ये। उदकशान्तिवच्छुचौ समे देश इत्यादि कुम्भं प्रतिष्ठाप्यालङ्कृत्य 
  
## वरुणपूजा

इ॒मं मे॑ वरुण, तत्त्वा॑यामीति द्वाभ्यां कुम्भे वरुणमावाह्य, आसनं दत्वा, पाद्यादि-निवेदनान्तं कृत्वा,

## सूत्रस्थापनम्

उत्तरतः कांस्यपात्रे शालितण्डुलोपरि नवगुणितं हारिद्रगन्धानुलिप्तं कार्पाससूत्र भस्मताम्बूलसहितं निधाय,

## जपः

प्रतिसरबन्धजपकर्मणि ऋत्विजं त्वां वृणे इति चतुरो वरान् वृत्वा, ऋत्विग्भिः सह कुम्भमन्वारभ्य, गायत्रीं पच्छोऽर्धर्चशो ऽन्वानमुक्त्वा, वेदादीन् जपित्वा, कृणुष्व पाज इत्येतमनुवाकं, अग्ने यशस्चिन्निति चतस्रः, दधिक्राव्ण्ण इत्यृचं, आपोहिष्ठेति तिस्रो, हिरण्यवर्णाः पवमान इत्यनुवाकौ, वरुणसूक्तं, रुद्रसूक्तं, ब्रह्मसूक्तं, विष्णुसूक्तं, दुर्गासूक्तं, श्रीसूक्तं च, नमो ब्रह्मण इति परिधानीयां त्रिर्जपित्वा

वरुणमुद्वास्य, प्रणवेन कुम्भमुत्थाप्य, सुरभिमत्याब्लिङ्गाभिः कुम्भजलेन प्रतिसरसूत्रं प्रोक्ष्य, देवस्य त्वेति त्रिभिः पर्यायैः कर्तारं च प्रोक्ष्य, प्रतिसरसूत्रमादाय वामसताङ्गुष्ठानामिकाभ्यां मूले गृहीत्वा, वासुकिं ध्यात्वा, दक्षिणहस्ताङ्गुष्ठानामिकाभ्यां त्र्यम्बकं यजामह इति सकृन्मन्त्रेण द्विस्तूष्णीं भस्मना त्रिरूर्ध्वमुन्मृज्य, तण्डुलैरञ्जलिं पूरयित्वा, तदुपरि फलं तदुपरि सूत्रं च निधाय, अग्निरायुष्मानिति पञ्चभिः पर्यायैरङ्जलिमभिमन्त्र्य्, (ग्रहप्रीतिं कृत्वा)

पुरुषस्य दक्षिणे हस्ते, स्त्रीणां वामहस्ते सूत्रेण बध्नीयात्।

बृ॒हत्साम॑ क्षत्र॒भृद्वृ॒द्ध वृ॑ष्णियम्। त्रि॒ष्टुभौजः॑ शुभि॒तमु॒ग्रवी॑रम्।  
इन्द्र॒स्तोमे॑न पञ्चद॒शेन॑। मध्य॑मि॒दं वाते॑न॒ सग॑रेण रक्ष॥  
इति बद्ध्वा भस्मना यो ब्रह्म ब्रह्मण इति घृतसूक्तेन रक्षां कुर्यात्॥  

आचार्याय दक्षिणां दत्वा, ब्राह्मणेभ्यो दक्षिणान् दद्यात्। तत्तत्कर्मसमाप्तौ सायं सन्ध्यायां व्याहृतीभिर्बन्धनसूत्रं विस्रस्य नद्यां तटाकादौ वा त्यजेत्॥

इति प्रतिसरबन्धः॥
