---
layout: prayoga
language: sa
title: पुण्याहवाचनम्
---

{::options parse_block_html="true" /}

source: āpastamba śrāddha prayoga  
author: muddu shroutigal  
publisher: rāja veda kāvya pāṭhaśālā (kumbakonam)  
script: grantha
{: .eng-vidhi}

## कुम्भस्थापनम्

अथ शुचौ समे देशे योमयेन गोचर्ममात्रं चतुरश्रं स्थण्डिलमुपलिप्य, तस्मिन् व्रीहीन्निक्षिप्य, तदुपरि तण्डुलान्निक्षिप्य, तन्मध्ये पद्मं लिखित्वा, पद्मोपरि प्रागग्रान् दर्भान् संस्तीर्त्य, तस्मिन् पूर्णकुम्भं सकूर्चाम्रपल्लवनारिकेलान् प्रतिष्ठाप्य

## सङ्कल्पः

पवित्रं धृत्वा, दर्भेष्वासिनो दर्भान्धारयमाणः सङ्कल्पं करोति।

## सङ्कल्पः

ममोपात्त + प्रीत्यर्थं, शुभे शोभने इत्यादि शुभतिथौ आत्मशुद्ध्यर्थं सर्वोपकरण शुद्ध्यर्थं शुद्धिपुण्याहं वाचयिष्ये। इति सङ्कल्प्य, नैरृत्यां दर्भान्निरस्य, अप उपस्पृश्य,

## वरुणपूजा

पूर्वं प्रतिष्ठापितकुम्भे इमं मे वरुण, तत्त्वायामीति द्वाभ्यां वरुणमावाहयेत्॥

इ॒मं मे॑ वरुण श्रुधी॒ हव॑म॒द्या च॑ मृडय। त्वाम॑व॒स्युराच॑के॥  
तत्त्वा॑यामि॒ ब्रह्म॑णा॒ वन्द॑मान॒स्तदाशा॑॑स्ते॒ यज॑मानो ह॒विर्भिः॑।  
अहे॑डमानो वरुणे॒ह बो॒ध्युरु॑शꣳ स॒मान॒ आयु॒ प्रमो॑षीः॥ 

अस्मिन् कुम्भे वरुणं ध्यायामि। वरुणं आवाहयामि।
वरुणाय नमः। आसनं समर्पयामि। पाद्यं, अर्घ्यं, आचमनीयं, स्नानं, स्नानानन्तरमाचमनीयं, वस्त्रं, उपवीतं, गन्धं, गन्धोपरि अक्षतान्,
पुष्पाणि समर्पयामि। वरुणाय नमः। प्रचेतसे नमः। सुरूपिणे नमः। अपां पतये नमः। मकरवाहनाय नमः। जलाधिपतये नमः। पाशहस्ताय नमः। वरुणाय नमः। नानाविधपत्रपुष्पाणि समर्पयामि॥
धूपं, दीपं, नैवेद्यं, गुडोपहारं निवेदयामि। ताम्बूलं, मन्त्रपुष्पं, सुवर्णपुष्पम्। एवं षोडशोपचारान् कृत्वा।

## ऋत्विगरणम्

चतसृषु दिक्षु स्थितान् चतुरो ब्राह्मणान् वृणुयात्। अस्मिन् पुण्याहवाचनकर्मणि ऋत्विजं त्वां वृणे। इति वृत्वा।

## अनुज्ञा

दर्भान् धारयमाणो ब्राह्मणैरनुज्ञां कुर्यात्॥

| ॐ भवद्भिरनुज्ञातः पुण्याहं वाचयिष्ये॥ | ॐ वाच्यतामिति प्रतिब्रूयुः॥ |

## वाचनम्

| कर्मणः पुण्याहं भवन्तो ब्रुवन्तु॥ इति त्रिः।         | पुण्याहं कर्मणोऽस्त्विति प्रितिब्रूयुः॥  |
| सर्वोपकरणशुद्धिकर्मणे स्वस्ति भवन्तो ब्रुवन्तु। त्रिः।  | सर्वोपकरणशुद्धिकर्मणे स्वस्तीति   प्रतिब्रूयुः॥  |
| सर्वोपकरणशुद्धिकर्मणः ऋद्धिं भवन्तो ब्रुवन्तु। त्रिः।   | कर्म ऋद्ध्यतामिति प्रतिब्रूयुः॥  |

एवमेकैकं त्रिर्ब्रूयात् 

| ऋद्धिः समृद्धिरस्तु।    | अस्त्विति प्रतिब्रूयुः।  
| पुण्याहसमृद्धिरस्तु ।   | अस्त्विति प्रतिब्रूयुः  
| शिवं कर्मास्तु।       | अस्त्विति प्रतिब्रूयुः।  

(तत्तत्कर्म यद्दैवत्यं भवति तस्य नाम गृह्णाति)  

| असौ प्रीयतामिति वदेत्। | प्रीयताम् भगवानसाविति प्रतिब्रूयुः।  

अथ शान्तिरस्तु। पुष्टिरस्तु। तुष्टिरस्तु। ऋद्धिरस्तु। अविघ्नमस्तु। आयुष्यमस्तु। आरोग्यमस्तु। ईशान्यां बहिर्देशे अरिष्टनिरसनमस्तु। आग्नेय्यां यत्पापं तत्प्रतिहतमस्तु। सर्वाः सम्पदः सन्तु। सर्वशोभनं भवतु। इति वदेत्। तथैव प्रतिब्रूयुः॥

द॒धि॒क्राव्ण्णो॑ अकारिषं जि॒ष्णोरश्व॑स्य वा॒जिनः॑।  
सु॒र॒भि नो॒ मुखा॑कर॒त् प्रण॒ आयू॑ꣳषि तारिषत्॥

आपो॒ हि ष्ठा म॑यो॒ भुव॒स्तान॑ ऊ॒र्जे द॑धातन। म॒हे रणा॑य॒ चक्ष॑से॥  
यो वः॑ शि॒वत॑मो॒ रस॒स्तस्य॑ भाजयते॒ह नः॑। उ॒श॒तीरि॑व मा॒तरः॑॥  
तस्मा॒ अरं॑ गमाम वो॒ यस्य॒ क्षया॑य॒ जिन्व॑थ। आपो॑ ज॒नय॑था च नः॥

## हिरण्यवर्णीयाः

{% capture my_include %}{% include sukta/hiranyavarniya.md %}{% endcapture %}
{{ my_include | markdownify }}

## पवमानसूक्तम्

{% capture my_include %}{% include sukta/pavamana.md %}{% endcapture %}
{{ my_include | markdownify }}

## वरुणोद्वासनम्

तत्त्वा॑यामि॒ ब्रह्म॑णा॒ वन्द॑मान॒स्तदाशा॑॑स्ते॒ यज॑मानो ह॒विर्भिः॑।  
अहे॑डमानो वरुणे॒ह बो॒ध्युरु॑शꣳ स॒मान॒ आयु॒ प्रमो॑षीः॥  
अस्मात् कुम्भाद्वरुणं यथास्थानं प्रतिष्ठापयामि।

## प्रोक्षणम्
अत्र ब्राह्मणा यमजानं सपरिवारं सर्वोपकरणं च प्रोक्षयेयुः।

दे॒वस्य॑ त्वा सवि॒तुः प्र॑स॒वे॑॑ऽश्विनो॑॑र्बा॒हुभ्यां॑॑ पू॒ष्णो हस्ता॑॑भ्या॒ꣳ सर॑स्वत्यै वा॒चो य॒न्तुर्य॒न्त्रेणा॒ग्नेस्त्वा॒ साम्रा॑॑ज्येना॒भिषि॑ञ्चा॒मीन्द्र॑स्य॒ बृह॒स्पते॑॑स्त्वा॒ साम्रा॑॑ज्येना॒भिषि॑ञ्चामि॥
 
## प्राशनम्

द्रु॒प॒दादि॒वेन्मु॑मुचा॒नः। स्वि॒न्नः स्ना॒त्वी मला॑दिव।  
पू॒तं प॒वित्रे॑णे॒वाज्य॑॑म्। आपः॑ शुन्धन्तु॒ मैन॑सः॥ ॐ भूर्भुवः॒सुवः॑। त्रिः।

## यजमानस्तत्तीर्थं प्राश्नाति

आप॒ इद्वा उ॑भेष॒जीरापो॑ अमीव॒ चात॑नीः।
आप॒ सर्व॑स्य भेष॒जीस्ता मे॑ कृण्वन्तु भेष॒जम्॥

अप आचम्य पवित्रं विसृज्याचामेत्॥  
पुण्याहवाचनं समाप्तम्॥
